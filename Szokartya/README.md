 
# Segítség

Kedves Felhasználó!

Üdvözöllek ebben az idegennyelv-tanulását elősegítő alkalmazásban, melyben saját magad által kreált szókártyákkal támogathatod fejlődésed, annak érdekében, hogy idegennyelv-tudásod minél gyümölcsözőbbé váljon!  
Az alábbi fejezetekben olvashatod a különböző menüpontok leírásait, melyek segítenek a felhasználásban.

## 1. Szótár menü

A Szótár menüpontban láthatod a program által alapértelmezetten tartalmazott idegen szavak listáját, illetve az általad bővített szavakat, általános szótár formában.
 
A felső sáv arra szolgál, hogy egy adott CSV formátumú dokumentumot betölthess a Tallózás gomb segítségével, melyet a Frissítés gombra kattintva az alant lévő területen megjeleníts. Így láthatóvá válik az idegen nyelvű szavak sokasága, melyek arra várnak, elsajátítsd őket.
 
A bal oldali Szerkesztés felületen Te kreálhatsz tanulási szándékkal szavakat. Az Anyanyelv sávjába klaviatúrád segítségével bepötyögöd a magyar szót, majd annak idegen nyelvű megfelelőjét alatta tudod felvinni a mezőbe. A Szerkesztés felület az Új szópár létrehozása gombra kattintva válik aktívvá.  A Súly azt jelenti, hogy az adott szópárt egy 0-tól 10-ig tartó skálán mennyire ismered, sajátítottad már el jól. A 0 jelenti a lekevésbé ismert szó értékét, a 10 pedig a tudásod szerint legjobbra értékeltét.
 
Hasznos új szó esetén egy közepes (5) értéked adni az adott szónak, hiszen azt majd a későbbiekben tanulásod ideje alatt tudod le-, vagy felfelé értékelni/súlyozni. 
 
 A beírt szópárt a Szótárba a Mentés gombbal tudod bevinni, így a későbbiekre is megtalálható lesz benne.
Természetesen a Szótárban szereplő szavakat törölni is tudod, ha már nincs rá szükség a Kijelölt törlése gombbal.


## 2. Szótanulás menü

Szótanulás menüben indulhat a valódi tanulás!  
A felület akkor válik használhatóvá, ha az előzőekben betöltöttünk szótárat, különben hibaüzenet kapsz.

Az Új szavak tanulása gombra kattintva egyesével megjelennek a szókártyán az idegen szavak.
A szókártyákon lehetőség van előre-, vagy visszaléptetni. 
Az itt megjelenő szavak mennyisége és nehézségi foka a Beállítások fülön történt módosítások alapján tevődik össze.  
Feladat, hogy az idegen kifejezés alatti sávba gépeld a magyar jelentését.
 Gépelés ideje alatt, míg nem helyes a jelentés, sárga színnel jelez a keret. Helyes szópár esetén bezöldül. Helytelen jelentés beírása során piros ellenőrző szín veszi körbe a magyar jelentést.  
 Amennyiben nem vagy biztos a megoldásban, az idegen nyelvű szóra kattintva megjeleni a helyes eredmény.
Továbbá a felületen lehetőséged van az adott szó nehézségi fokán változtatni, annak érdekében, hogy a súlyozás segítségével később a nehezen tanulható szavakat tudásodban elmélyítsd. 

## 3. Hivatkozások

Ez egy igazán hasznos felület a későbbi gyakorlásra.
Böngészhetsz a választott idegen nyelvű oldalak tömkelegében, melyek a gyakorlati tudásod fejlesztik.
Találhatsz hírportálokat különböző színes információkkal a világ bármely tájáról, rádióadásokat, illetve interaktív felületeket is. 


## 4. Beállítások
A Beállítások felületen variálhatod az alkalmazás témáját küéönbőző színek közül, különböző módokon.

Itt tudod a szótanulás szűrőjét módosítani.

 Kiválaszthatod, egy alkalommal hány darab szóval szeretnél a szókártyákkal gyakorolni.
 A Szótanulás sablon legördülő menüjében választhatunk, milyen nehézségi szinten szeretnél tanulni. Ezen nehézségi fokok alapján tevődnek össze darabszám szerint az ismeretlen, bizonytalan és ismert értékelésű szavak. Az itt beállított daraszám és szint alapján kapjuk vissza megtanulandó szavainkat a szókártyákon.


```
